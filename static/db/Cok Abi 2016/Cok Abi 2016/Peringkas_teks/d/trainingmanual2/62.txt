Bulung
Bulung inggihnyané sarwa taru-taruan sané prasida katemonin ring Pasih. Taru puniki madué makudang-kudang soroh inggih punika bulung kawat, bulung putih, bulung gadang, bulung boni miwah sané lianan. Manut saking warnannyané wénten putih, gadang miwah badeng. Bulung prasida kaangén jangan utawi rujak bulung. Ring wewidangan désa Pupuan, bulung sané sampun karereh raris kajemuh. Risampunné kering kaintuk tur kacampur sareng gula bali laut kalablab. Wus punika kadinginang tur manados jaja bulung sané rasannyané manis. Hargannyané ring peken kirang langkung duang tali rupiah aplastik.
