Carik
Carik inggih punika genah antuk anaké sané mamula padi utawi entik-entikan palawija sakadi jagung, séla, kedelé, miwah sané tiosan. Carik ketahnyané matumpul tumpuk sané mawasta terasering, terasering punika maguna apang tanahé nénten embid utawi longsor. Ring cariké wénten sistem pengairan sané mawasta Subak tur kamanggala olih Pakaséh. Pakaséh puniki sané ngurusang indik pembagian yéh ring carik, nika mawinan makasami cariké polih yéh tur nénten nyat. Carik taler dados genah sané kaanggén maumah olih buron-buron sané genahnyané ring cariké sakadi balang, kakul, kedis cetrung, lindung, tur capung.
