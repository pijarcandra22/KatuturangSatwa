Caru
Caru inggih punika pah-pahan saking upacara agama Hindu sané pinaka pahan saking upacara Bhuta Yadnya. Caru kabaosang pinaka upaya ngemit kasukertan jagat sané mapaiketan sareng sarwa bhuta antuk ngaturang beburon. Sakadi sané mungguh ring Manawa Dharma Sastra V.39-40 puniki: Yajnártham paúvah srstáh, svam eva sayambhuvá, yajno'sya bhutyai srvasya artosnyané: Svayambhu ngwetuang beburon mangda tetujonnyané mamargi, punika sampun kaatur mangda kahanan ring bhuwanané sayan becik, punika mawinan nyamléh beboruon anggén upacara nénten ja maarti nyamleh sakadi arti lumrah kemantén.
