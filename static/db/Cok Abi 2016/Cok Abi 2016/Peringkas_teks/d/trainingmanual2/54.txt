Bawang
Bawang inggih punika entikan hérba sané madué tegeh kirang langkung petang dasa kanti nem dasa céntiméter (40-60 cm). Entikan punika nénten madué bongkol, umbinnyané malapis mawarna barak, leser tur mabolong. Tegehnyané kirang-langkung séket céntiméter (50 cm) tur lumbangnyané kirang langkung atenga céntiméter (1/2 cm). Umbi lapis Allium cepa madué kawigunan anggén basa taler kanggén ngilangin gelem panes. Wewidangan tumbuhnyané bawang punika ring Indonésia inggih punika ring 24 saking 34 propinsi. Propinsi sané paling akéh ngasilang entikan bawang punika minakadi Sumatra Utara, Sumatra Barat, Jawa Barat, Jawa Tengah, DIY, Jawa Timur, Bali, NTB, miwah Sulawesi Selatan.
