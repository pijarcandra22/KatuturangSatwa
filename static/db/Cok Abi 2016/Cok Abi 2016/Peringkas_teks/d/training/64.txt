Bungkung
Bungkung inggih punika mas-masan sané ketah kaanggén olih krama Baliné. Bungkung marupa bunter tur ring tengahné bolong. Bungkung malakar aji mas, perak, lan plastik. Bungkung ketahnyané kaanggén olih anaké istri tur anak sané sampun makurenan. Bungkung kaanggén ring jeriji manis, utawi jeriji madya. Wénten sané ngabaosang bungkung punika mawasta ali-ali. Bungkung ketahnyané madaging soca sané madué makudang-kudang warna sakadi barak, kuning, tur putih.
