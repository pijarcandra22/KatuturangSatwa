Bunga Jepun
Jepun rumasuk sarwa bunga. Bunga puniki madué makudang-kudang aran inggih punika: jepun cenana, jepun barak, jepun putih, jepun putih nyentak, lan jepun jepang. Warnanyané wénten tatiga inggih punika: putih, kuning, lan barak. Ritatkala ngalap bunga puniki patut alon-alon santukan tarunyanyané madué getah mawarna putih. Krama Bali biasanyané ngalap bunga puniki kaangén sarana canang utawi banten tur sarana ritatkala mabakti. Mangkin, bunganyané sané sampun tuh utawi kering kapupulan dados anggén lakar ngaryanin tamba ring sajeroning wewidangan kecantikan.