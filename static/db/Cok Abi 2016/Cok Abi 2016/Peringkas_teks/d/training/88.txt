Garuda Wisnu Kencana
Taman Budaya Garuda Wisnu Kencana utawi GWK inggih punika taman wisata budaya sané magenah ring désa Ungasan, Kecamatan Kuta Selatan, Kabupatén Badung. Dohnyané kirang-langkung 40 km saking kota Dénpasar. Ring tamané punika wénten togog Garuda Wisnu Kencana, sané tegehnyané sawatara 121 méter satmaka silih situnggil togog sané pinih ageng ring jagaté.Genah puniki kaanggén genah malancaran antuk krama Indonésia miwah krama duranegara.
