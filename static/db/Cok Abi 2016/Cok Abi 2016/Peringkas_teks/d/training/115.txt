Mall Bali Galeria
Mall Bali Galeria ento silih tunggil tongos mablanja ané paling gedé di Bali. Tongosné di wawengkon Kabupatén Badung paek ajak Bandara I Gusti Ngurah Rai. Liu anaké ané ngorahang adan bangunan ené jani MBG. Di tengah MBG liu ada dagang-dagang ané barangné suba kasub nganteg ka dura Bali kéto masih dura negara. Dagang-dagang ané ada ditu contoné dagang pangganggo, dedaaran, inem-ineman ané kademenin ajak anaké jani. Di MBG masih ada bioskop, tongos maplalianan lan panggung di undag paling betén ané dadi anggo yén ada acara. Sawai-wai liu anaké malali kemu utamanné anak bajang utawi truna.
