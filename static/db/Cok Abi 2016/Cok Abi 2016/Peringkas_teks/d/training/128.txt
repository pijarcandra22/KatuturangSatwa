Sandat
Sandat inggih punika silih tunggil wastan bunga. Manut warnannyané wénten sané gadang miwah kuning yéning sampun mayang. Bunga puniki bonnyané miik pisan. Ring Bali wénten kalih soroh tarunyané ingih puniki Sandat Jawa sané punyannyané éndép nanging sampun madué bunga. Sané lianan wénten Sandat Bali sané punyannyané tegeh wawu mabunga. Bunga sandat katahnyané kaangén makarya canang utawi bunga miik anggén ngias ring ajeng pejatiné. Bunga sandat ketahnyané kaadol ring pasar tur kaanggen rikala nanding canang. Bunganné puniki wénten sané marupa alit tur wentén sané marupa ageng. Ketahnyané krama Baliné nanem punyan sandat ring natah jeroné soang-soang.
