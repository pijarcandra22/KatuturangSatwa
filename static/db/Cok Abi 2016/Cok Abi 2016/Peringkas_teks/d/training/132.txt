Tari Puspawresti
Tari Puspawresti inggih punika silih sinunggil tari sané wénten ring wawidangan pulo Baliné. Tari Puspawresti kadadosang igel-igelan sané kaanggén sasolahan pamungkah ring acara. Tari Puspawresti kakaryanin olih penata tari sané mawasta I Wayan Dibia miwah penabuh I Nyoman Windha duk warsa 1981.Tari punika ngencepang sasolahan igelan Gabor, Rejang miwah Baris Gedé tur nginutin sasolahan tari Péndét. Tari Puspawresti mawit saking kruna Puspa miwah Wresti. Puspa sané madué arti sekar miwah wresti sané madué arti sabeh. Tari Puspawresti kasolahang olih  pragina lanang miwah istri. Pragina istri makta bokor sanè madaging sekar tur kagebag olih pragina lanang sané makta tombak. Tari punika nyihnayang truna-truni sanè ngastiti sapangrauh para tamiu sané rauh ka désannyané.