Kedis Jalak Bali
Jalak Bali (Leucopsar rothschildi) inggih punika soroh paksi éndémik Bali sané mawarna putih sejabaning tutuk kampid miwah ikuhné sané mawarna ireng, lan belulang ring nampek mata sané mawarna biru. Nénten wénten bédané sané ageng ring pantaraning paksi muani miwah paksi luh. Sané mangkin wénten kirang saking 100 ukud paksi sané kantun idup ring Bali.[1] Jalak Bali inggih punika soroh beburon Bali éndémik, inggihnyané nénten idup ring wewidangan tiosan sajabaning Bali. Sajabaning Jalak Bali nénten wénten buron éndémik tiosan ring Bali. Citra Jalak Bali wénten ring koin 200 rupiah.