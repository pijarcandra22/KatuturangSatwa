Jaja Laklak
Laklak inggih punika silih sinunggil sanganan sané wénten ring Bali sané kakaryanin antuk tepung beras sané mawarna putih wiadin gadang sané gadang rasané nyangluh sakaning don kayu sugih miwah don pandan sané kaulet saha kaimbuhin antuk santen, ¸tasik, miwah pamor mangda laklaké prasida empuk. Yéning sampun raket adonannyané raris  kakukus ring panyangkaan sané malakar antuk tanah liat saha kapunpunin ring jalikané nyantos rateng.Yéning sampun rateng raris kacacarang antuk don biu¸ kadagingin kelapa sané makikih maibuh gula barak.
Laklak punika lumbrah kaadol ring warung sisin margané. Laklaké punika beciknyané karasayang anget – anget katimpalin kopi wiadin téh¸. Indik pangargan laklaké wantah siu tali atebih tur kasarengin antuk unti sané malakar aji campuran nyuh makihkih miwah gula bali baduurnyané.