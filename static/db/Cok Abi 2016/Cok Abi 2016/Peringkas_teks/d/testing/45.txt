Bedugul
Bedugul inggih punika silih tunggil wawengkon sané magenah ring Kabupatén Tabanan. Dohnyané wantah 48 kilométer saking sisi kaja Kota Dénpasar. Sané rumasuk wewidangan Bedugul inggih punika Désa Bedugul, Candikuning, Pancasari, Pacung, miwah Wanagiri. Bedugul kaapit antuk tigang danu sané malianan inggih punika: Danu Bratan, Danu Buyan, miwah Danu Tamblingan. Obyék wisata sané pinih kaloktah ring Bedugul inggih punika Pura Ulun Danu Bratan miwah Kebun Raya Bali. Kawéntenan Kebun Raya Bali mawit saking warsa 1959 sané jimbarnyané ngantos 157,5 héktare. Punika sané ngawinang Kebun Raya punika rumasuk silih sinunggil kebun sané pinih ageng ring negara Indonésia.
