Rujak
Rujak inggih punika ajeng-ajengan Indonésia sané dagingnyané woh-wohan. Prasida kabaosang salad. Woh-wohan puniki kasisir utawi kagobed kadagingin basa. Woh-wohan sané ketah kaanggén rujak inggih punika gedang, poh, bangkuang, nyambu, timun, kedongdong. Woh-wohan sané lianan minakadi boni, kaliasem, biu batu, wortel, kesela, tomat miwah utu punika rujak sané wéntén masannyané. Basan rujaké kakaryanin saking uyah sera miwah tabia.
Akéh anak Bali sané makarya rujak kekinian sakadi rujak buluan. Buluan dumunan nénten naenin kadadosang rujak. Mangkin sampun sayan akéh anaké makarya miwah ngadol rujak buluan.
Wénten makudang-kudang Basan rujak sané kasub ring Bali minakadi rujak madaging kuah pindah, rujak kuah pindang gula pasir, rujak cuka, rujak gula bali, rujak gula pasir miwah rujak kacang. Yéning makarya rujak, woh kaumbah dumun raris kasisir utawi kagobed. Basannyané kaulig kantos dekdek kadagingin toya yéning tuah rujak colek, kadagingin kuah pindang yéning jagi makarya rujak kuah pindang.