Tari Puspawresti
Tari Puspawresti inggih punika silih sinunggil tari sané wénten ring wawidangan pulo Baliné. Tari Puspawresti kadadosang igel-igelan sané kaanggén sasolahan pamungkah ring acara. Tari Puspawresti kakaryanin olih penata tari sané mawasta I Wayan Dibia miwah penabuh I Nyoman Windha duk warsa 1981. Tari Puspawresti mawit saking kruna Puspa miwah Wresti. Puspa sané madué arti sekar miwah wresti sané madué arti sabeh. Tari punika nyihnayang truna-truni sanè ngastiti sapangrauh para tamiu sané rauh ka désannyané.
