Tradisi Perang Pandan
Perang Pandan utawi Mekare inggih punika silih sinunggil tradisi sané wénten ring Désa Tenganan, Kecamatan Karangasem, Kabupatén Karangasem, Bali. Perang pandan taler kawastanin makere-kere. Perang Pandan kadadosang kepahan saking ritual Sasih Sembah. Sasih sembah inggih punika ritual sané pinih ageng tur kalaksanayang ring Desa Tenganan. Sejarah kawéntenan Perang Pandan puniki inggih punika kacritayang wawengkon Tenganan kapimpin olih Raja sané nénten maparilaksana becik, mawasta Maya Dénawa. Mawa Dénawa nénten ngicénin krama irika ngalaksanayang upakara agama. Punika mawinan Déwa Indra kautus antuk ngematiang Maya Denawa. Paperangan punika kamenangang olih Déwa Indra. Paperangan punika sané ngawinang krama ring Désa tenganan ngalaksanayang Perang Pandan, krana Déwa Indra punika déwa perang.
