Gunung Batur
Gunung Batur inggih punika silih tunggil gunung sané wénten ring Bali, Indonésia. Gunung punika magenah ring kecamatan Kintamani, kabupatén Bangli. Ring wewidangan Indonésia gunung Batur kabaos kantun aktif. Ring sisi kelod kauhnyané wénten danu sané mawasta Danu Batur. Drika wénten pura sané kaaptiang majeng ring Dewi Danu. Yéning tilebin ring sisi pariwisatané, wénten jadma sané majalan ka pucuk gunung Baturé mangda mrasidayang nyingakin endag suryané sané becik tur ngulangunin pisan. 
