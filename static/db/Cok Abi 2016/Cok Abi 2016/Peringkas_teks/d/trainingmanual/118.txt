Upakara Melasti
Melasti inggih punika upakara nyuciang raga antuk nyambrama Rahina Nyepi sané kalaksanayang olih krama Hindu ring Pulo Bali. Ring upakara Melasti puniki, krama Baliné ngalaksanayang persembahyangan tur ngamersihang miwah nyuciang sarana-sarana suci sané wénten ring Pura sakadi pralingga miwah pratima Ida Bhatara, miwah sarana sané lianan. Makasami krama sané nyarengin upakara puniki mapangangge putih. Para pemangkuné makeliling tur ngetisang yéh suci majeng ring krama sané rauh, Ida taler nebarang asap dupa sané kadadosang cihna masucian. Ritatkala ngelaksanayang upakara puniki, kalengkapin antuk makudang-kudang sesajén sané dados cihna Trimuri manut ring Agama Hindu, inggih punika Déwa Wisnu, Déwa Siwa, miwah Déwa Brahma, taler Jumpana, palinggihan Déwa Brahma. Upakara melasti punika kalaksanayang olih umat Hindu mangda kaicenin kekuatan ritatkala ngelaksanayang Rahina Nyepi sané pacang kalaksanayang.
