Canang
Canang inggih punika sarana sané mabuat pisan majeng ring krama umat Hindu ring Bali. Wénten makudang-kudang soroh canang inggihnyané canang bunter, canang don, canang sari, lan canang sodan. Canang madasar antuk ceper utawi don sané matékor. Ritatkala makarya canang, kapertama patut kadagingin antuk baas, biu matah, tebu, miwah porosan. Canang taler kadagingin antuk sekar sakadi pacah, gemitir, kembang seribu, jepun, kembang kertas, sandat, tunjung, cempaka miwah sané lianan. Canang dados katumbas ring peken utawi warung-warung yéning nénten wénten galah antuk ngaryanin canangé punika.
