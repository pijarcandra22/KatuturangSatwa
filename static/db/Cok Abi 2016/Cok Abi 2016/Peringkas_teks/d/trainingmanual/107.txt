Rahina Kuningan
Kuningan inggih punika silih tunggil rahina jagat umat Hindu, utamannyané ring Bali. Kruna Kuningan mawit saking "kauningan" sané maartos sarana nincapang rasa spiritual antuk ngrasayang raga mangda nénten katibén lara miwah baya. Arahina sadurung Kuningan kabaos Penampahan Kuningan taler apisan rahina salanturnyané kawastanin Umanis Kuningan pateh sakadi sané wénten ring rahina Galungan.
