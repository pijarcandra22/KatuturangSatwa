Kedis Celepuk
Celepuk (utawi Clepuk) (ring basa Indonèsia ketah kabaosang burung hantu) inggih punika silih sinunggil soroh beburon kedis sané mangkin taler wantah pinaka beburon sanè ngalih amah ri kala wengi. Yening dumun, arang pisan krama Bali miara beburonè puniki, nanging sanè mangkin sayan akèh kapiara olih krama, napi malih kantos wénten budidaya ipun. Clepuk madué adan sané lianan inggih punika Tuu-tuu. Clepuk madué kampid kalih sané kanggén makeber. Bulun clepuké mawarna abu-abu tur madué panyingakan sané ageng. Clepuk madué rupa sané serem sakadi hantu, punika mawinan kaadanin Burung Hantu. Clepuk mrasidayang ngitehin sirahné 180 derajat ka pungkur.
