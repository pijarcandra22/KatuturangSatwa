Upakara Mepandes
Mepandes inggih punika upakara ngetep (motong) utawi ngeratayang gigi utamanyané gigi seriné patpat tur gigi taring dadua ring rahang sané ajeng, prosés ngeratayang punika kalaksanayang simbolik kapahat miwah kaasah kaping tiga. Upakara punika taler kabaosang matatah utawi masangih. Upakara punika rumasuk ring upakara nganyuciang raga tur nampekin raganyanné saking Tuhan Yang Maha Esa, para déwata, miwah para pitara. Upakara Mapandes kabaosang upakara sané mabuay ring krama Hindu mawinan upakara punika prasida ngicalang makudang-kudang sané nénten becik ring ragané sané kawastanin Sad Ripu inggih punika nemnem musuh sané magenah ring madya ragané. Upakara punika kadadosang cihna rasa pangubhakti majeng ring rerama miwah para pitarayané sané numitis dados pianaknyané, mangda dados pianak sané suputra.
