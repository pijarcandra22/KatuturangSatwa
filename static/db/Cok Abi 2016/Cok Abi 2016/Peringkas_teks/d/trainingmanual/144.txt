Warga Aksara Bali
Aksara tegesnyané lambang suara utawi gambar suara sané kaanggén ngentosin huruf ring sajeroning basa Indonesia. Kawéntenan aksara Bali mabuat pisan riantukan aksara nénten wantah huruf sakéwanten pah-pahan ring kauripan krama Baliné. Pasang aksara Bali tegesnyané uger-uger sané kaangén nyurat ring sajeroning aksara Bali. Aksara punika wénten kalih warna kawastanin : Aksara suara (vokal). Aksara Wianjana (konsonan). Salanturnyané aksara punika kepah dados tigang soroh luiripun : Aksara wréastra inggih punika aksara sané kanggén nyuratang bahasa Bali lumrah,   upami : urak, pipil, pangéling-éling, miwah sané lianan. Aksara swalalita inggih punika aksara sané kanggén nyuratang basa kawi, Jawi Tengahan, Sanskerta. Upami : Kidung, Kakawin, Parwa, miwah Sloka. Aksara modré inggih punika aksara sané kanggén nyuratang indik kadiatmikan. Upami : Japa Mantra.
