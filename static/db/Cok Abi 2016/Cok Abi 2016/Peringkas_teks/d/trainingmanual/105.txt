Kedelé
Kedelé inggih punika silih tunggil tetanduran sané tumbuh nyabran masa sané madué tegeh duang dasa kantos nem dasa séntiméter (20–60 cm). Bongkolné marupa sakadi kayu, mabulu, macarang, mawarna gadang masawang putih. Don nyané ngarumpyuk, bunter sakadi taluh saha muncuk nyané podol matepi rata. Woh nyané sakadi kacang, macarang bawak, pégpég, yening kari nguda mawarna gadang, risampuné tasak mawarna kuning masawang coklat. Batun nyané bunter sakadi taluh, kuning masawang putih. Akah nyané tunggang putih masawang kuning. 
