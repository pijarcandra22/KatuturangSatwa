Dedalu
Dedalu inggih punika silih sinunggil buron. Ring basa Indonesia kabaos Laron. Dedalu puniki madué kampid apasang, awakné alit, tur mawarna soklat. Dedalu punika mawit saking tetani sané ngamah sarwa kayu-kayuan, yéning sampun gedé, tetani punika lantas madué kampid tur dadi dedalu. Dedalu punika ketahnyané medal rikala wénten sunaran lampu sané ngendih, lantas sunar punika kaiterin olih dedaluné. Yening lampune kamatiang, dedalune punika lantas macelep ke sarangné. Yéning sampun musim uja akéh dedalu ring margi utawi paumahan. Buron puniki ketahnyané medal makelompok sareng dedalu sané lianan. Anggén ngicalang dedalu, patut kasayagayang baskom misi toya di betén sunaran lampuné apang kampidnyané némpél drika.
