Bau Nyale
Bau Nyale inggih punika upakara adat sané wénten ring Lombok. Bau Nyale mawit saking Basa Sasak, inggih punika Bau sané maartos nangkep, tur Nyale sané maartos cacing pasih ring Lombok. Upakara puniki kalaksanayang ring bulan Fébruari utawi Maret. Krama irika ka pasih ritatkala pasang surut sawatara jam 4 ngantos 5 semeng, tur matetujon antuk nangkep Nyale. Nyale punika dados kaanggén ajengan miwah dados kaadol ring pasar. Upakara puniki mawit saking Legenda Putri Mandalika sané kauningin olih krama irika.