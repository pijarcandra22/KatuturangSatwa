Banyeh
Banyeh inggih punika toya sané medal saking layon. Banyeh prasida kapanggihin rikala ring Bali durung wénten sistem suntuk utawi formalin ring layon sang sané sampun séda. Banyeh kapanggihin ring layon sané langkungan ring tigang rahina durung kakubur tur nénten keni sistem pangawét sakadi suntik utawi formalin. Ring Bali layon ngantos ngamedalang banyeh riantukan rikala ngubur layon krama Baliné ngrereh dewasa ayu. Lianan ring punika layon sané kaawetang antuk es ngawinang layoné ngamedalang banyeh. Banyeh ketahnyané mabo jelek tur mawarna sakadi kaldu.
