Punyan Ciciplukan
Ciciplukan utawi Kopok-kopok inggih punika silih sinunggil punya sané mentik ring wewidangan carik. Ciciplukan puniki madon bunter sakadi taluh miwah mamuncuk lanying. Ciciplukan madué bunga sané maciri nunggal, madué asiki putik sané mawarna putih tur madué mahkota sané dawa tur mawarna kuning. Ciciplukan madué buah sané mawentuk bunter, pengaput buah sané mawarna gadang miwah kuning. Ring tengahing buah Ciciplukan puniki madaging wiji sané alit-alit mawentuk lempeh tur mawarna kuning. Punya Ciciplukan punika madué akah tunggang tur mawarna putih. Buah Ciciplukan puniki madué kawigunan anggén nambanin sungkan untu, bisul miwah méncrét. Woh ciciplukan punika, ring don miwah akahnyané madaging saponin miwah flavonoida miwah donnyané madaging polifenol