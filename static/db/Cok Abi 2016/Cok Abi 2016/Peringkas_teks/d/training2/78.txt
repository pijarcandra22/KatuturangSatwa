Danau Beratan
Danau Beratan inggih punika danau sané magenah ring Bedugul, Désa Candikuning, Kecamatan Baturiti, Kabupaten Tabanan, Bali. Danu punika magenah ring sisi pinih kangin, ring madya kalih danu, inggih punika Danu Tamblingan miwah Danu Buyan. Danau Beratan wénten ring jalan provinsi sané nyambungang Denpasar-Singaraja tur nampek antuk Kebun Raya Bedugul. Niki mawinan genah wisata puniki kasub pisan ring para wisatawanné sané jagi malancaran ka Bali. Ring madya Danau Beratan punika wénten Pura Ulun Danu sané marupa genah ngaturang bhakti ring Sang Hyang Dewi Danu sané ngicénin karahayuan.
