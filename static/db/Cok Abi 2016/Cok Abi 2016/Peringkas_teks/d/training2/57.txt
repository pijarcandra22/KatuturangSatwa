Bistik
Bistik utawi Stéak inggih punika kepahan ulam sané karatengin antuk katunu, utawi kagoreng. Ketahnyané ulam sané kaanggén punika marupa ulam sampi, ulam siap, miwah ulam bé sané kakapah kadadosang stéak utawi bistik punika. Ritatkala ngaratengin stéak utawi bistik punika manut saking padéwékan soang-soang. Yéning karatengin ajebos manten, punika mawinan ulam sané karatengin dados alus. Yéning karatengin sué dados ngirangin rah sané wénten ring tengah ulammé punika. Bistik utawi stéak punika ketahnyané kasarengan antuk jangan sakadi wortel, buncis, kacang panjang, miwah kentang.
