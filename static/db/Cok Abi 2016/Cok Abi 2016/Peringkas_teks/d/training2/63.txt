Bunga Sumpang
Bunga Sumpang, Bunga Sumpang pinaka silih tunggil piranti pepayasan sané langgeng olih praginane (seniman) ritatkala masolah. Bunga sumpange puniki sayuwaktinyane wantah bunga reragragan pragina inucap sané ngawinang sesaluk ipune lengut.ring sajeroning makarya Bunga Sumpang, para praginane nganggén kalih soroh sekar Miwah asiki soroh don-donan. Sekar sané langgeng nenten ja tios wantah Sekar Jepun Miwah Sekar Merak. Inggiam Don nyane wantah kanggen Don entik Gegirang. Katigang sarana puniki kaiket kadadosang siki antuk benang.
Sakemaon ring aab jagat mangkin sampun akeh prasidha kapanggihin Bunga Sumpang imitasi. Bunga Sumpang puniki kekaryanin antuk serana plastik. Kadol ring toko-toko seni sané ngadol busana sesolahan Bali. Yadiastun Kadi asapunika, kehanan Bunga Sumpang sané kekaryanin antuk Sekar Jepun,Sekar Merak, Miwah gegirang pakibehnyane nenten prasidha kekasorang, semaliha Sekar Sumpang puniki prasidha nguntap taksu pragina sané pacang masolah.