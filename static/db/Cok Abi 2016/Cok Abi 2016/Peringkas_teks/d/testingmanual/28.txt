Hak Asasi Manusia
Hak Asasi Manusia (HAM) inggih punika pikayunan sané negesang indik soang-soang jadma madué kawenangan ring kahuripannyané sangkaning manumadi dados manusa. Negara sané madué amongan mangda Hak Asasi Manusia prasida mamargi antar ring jadma sami. Manut kaweruhan, HAM kadasarin antuk waranugraha saking Déwa miwah Bhuanané puniki. Ring aab sané sampun lintang tur purwa, wacana Hak Asasi Manusia kakawitin antuk wenang kodrati saking aab pencerahan. Pabuat hak asasi manusia ring tincapan internasional kamanggalain olih Dewan Hak Asasi Manusia, Komite Hak Asasi Manusia PBB lan Komite Hak Ekonomi, Sosial, taler Budaya. Hak Asasi manusia kabaos universal duaning nénten wénten sané prasida ngalangin wenang puniki ritatkala kalaksayanang ring kahuripan ngantos mangkin. Hak asasi manusia madué kawigunan inggih punika antah pinaka wenang saking soang soang manusa nanging taler madaging napi sané patut kabuat ring soang-soang mangda prasida ngamolihang wenangnyané. 
