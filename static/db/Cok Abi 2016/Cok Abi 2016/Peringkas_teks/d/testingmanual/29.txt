Rangda
Rangda inggih punika ratu para leak ring mitologi Bali. Manut ring etimologinyané, kruna Rangda sané ketah ring Bali mawit saking basa Jawa Kuno inggih punika kruna Randa sané maarti Janda utawi balu. Carita sané pinih utama nyritayang indik Rangda inggih punika Calonarang. Kacritayang indik Rangda mawit saking Ratu Mahendradatta sané meneng ring Pulo Jawa ring aab ka-11. Ida kaasingang olih Raja Dharmodayana krana kapisuna sampun ngalaksanayang sihir tekén permaisuri sané kaping kalih raja punika. Rangda marupa anak luh sané mabok lantang, madué naka dawa tur mangan, layah lantang, nyonyo gede tur lantang, muanné aeng, miwah giginnyané lantang tur mangan.
