Taman Ujung
Taman Ujung inggih punika taman sané magenah ring banjar Ujung, désa Tumbu, kecamatan Karangasem, Karangasem, Bali. Taman niki magenah sawatara 5 kilométer saking Amlapura. Ring pamerintahan Hindia Belanda, tamanné puniki kasub kasebut Waterpaleis utawi istana yéh. Taman Ujung Karangasem kawangun olih I Gusti Bagus Jelantik, sané magelar Anak Agung Anglurah Ketut Karangasem. Taman puniki paduen kulawarga Puri Karangasem, sakéwanten wisatawan dados ngranjing ring genahé puniki. Taman puniki dados pengembangan saking kolah Dirah sané kawangun duk warsa 1901. 
