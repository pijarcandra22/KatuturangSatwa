Abu Bakar
Abu Bakar inggih punika silih tunggil pangawi Bali sané sampun kasub ring jagat sastrané. Abu Bakar embas ring Dénpasar, 1 Januari 1944. Abu Bakar marabian duk warsa 1975 sareng Ramini, raris madué sentana istri kakalih, dr. Injil Abu Bakar miwah dr. Ossyris Abu Bakar. Indik kawéntenan Abu Bakar ring jagat sastra ring Bali miwah Indonésia sampun nénten malih kasangsayain, punika mawinan Ida akéh pisan sampun ngamolihang penghargaan saking makudang-kudang lomba utawi pacentokan. Sasuratan sastra sané sampun kamedalang inggih punika: Menunggu (Monolog,1985), Pelajaran Pertama Untuk Calon Aktor, Komédi Hitam, Menjelang Badai (1993), Lukamu Dukamu (Sinétron, 1993), Wanita Pasir (Sinétron,2005), Wanita Batu (drama/monolog,2006), Bali Menangis (Sinétron,2004), Matinya Orang Kaya (2006), Tonya (2006). Abu Bakar sadina-dina tiosan ring masasusatan taler ngurukang téater ring alit-alit sané seneng téater, punika mawinan ring pakubon, dané makarya genah péntas téater. 