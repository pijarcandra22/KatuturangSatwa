Daluman
Daluman wantah silih tunggil sanganan sané marupa ineman. Daluman akéh taler sané maosang Kedaluman. Daluman puniki kakaryanin antuk Don Daluman. Wénten makudang-kudang Don Daluman, wénten Don Daluman Kebo, Don Daluman Cina, Don Daluman Kayu. Don Kedaluman Kayu puniki donnyané sakadi Don Kedaluman Kebo, donnyané tebel, bunter, sakéwanten nénten mabulu. Don Daluman Kayu puniki witnyané matiosan sareng Don Daluman Kebo miwah Don Daluman Cina. Daluman katahnyané dados inem-ineman rikala masan endang utawi panes ngentak. Daluman kadagingin santen kelapa miwah gendis. Wénten taler sané makarya daluman kadagingin bijik utawi bluluk.
