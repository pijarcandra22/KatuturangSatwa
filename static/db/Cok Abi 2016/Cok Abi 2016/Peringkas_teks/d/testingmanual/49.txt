Balang
Balang inggih punika silih tunggil sarwa beburon. Balang marupa sakadi jangkrik, tur awaknyane kiris. Balang ketahnyané kacunduk ring padang utawi taru-taruan. Balang madué batis nemnem sané prasida kaanggén makecog. Balang taler madué kampid sané kaanggén makeber. Ring wewidangan Bukit, yéning sampun masan balang, akéh wénten balang. Punika mawinan kramané irika seneng ngejuk balang tur kagoréng lantas kaajeng utawi kajangkepan dados ulam ritatkala ngajeng nasi. Wénten makudang-kudang soroh balang, wénten sané alit, wénten taler sané ageng.